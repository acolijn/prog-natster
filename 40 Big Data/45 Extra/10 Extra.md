# Reproduceren grafieken in de krant & zelf data verzamelen


## Deel 1: checken grafieken in de krant

<p align="center">
![](volkskrant.jpg){: style="width:50%"}{:.inline}
</p>

In deze module hebben we de data die het KNMI heeft verzameld geanalyseerd. In dit geval was dat de maximum en temperatuur per dag in de 20$$^{ste}$$ eeuw in De Bilt, maar er zijn natuurlijk enorm veel data-sets. Deze data is de basis voor verschillende studies waarin mensen trends en patronen proberen te ontdekken. Ook overal in de media komen verschillende visualisaties terug als illustraties bij artikelen. Met de kennis die we in deze module opgedaan hebben kunnen we nagaan of dat wel netjes gebeurd is.

##### Opdracht 1: illustratie in de Volkskrant


In de Volkskrant van 3 november 2014 verschenen de grafieken zoals hier rechts staan. 
Schrijf een programma `volkskrant.py` die, met de data van de KNMI uit deze module, de grafiek reproduceert. En, klopt het een beetje?


## Deel 2: zelf data verzamelen en visualiseren

In de eerste opdracht van deze module hebben we de data van een [autorit](/big-data/dataverwerken) verwerkt, maar dat is zo passief. De data is namelijk al verzameld en wij hoeven het, net als de temperatuur-data van de KNMI, alleen nog maar te visualiseren. Je eigen data verzamelen is natuurlijk veel leuker.

##### Opdracht 2: zelf data verzamelen en visualiseren

Schrijf een programma `mijndata.py` die een data-set die je zelf hebt verzamelt analyseert en samenvat op het scherm.

Een optie is bijvoorbeeld om tijdens een fiets/auto/wandel/trein-trip de GPS locatie op te slaan. Dit kan je bijvoorbeeld met een app op je telefoon. Sla de data-file op en stuur die naar je laptop. Omdat jij de enige bent die weet waar dat precies is geweest zou je kunnen proberen om de Google maps kaart eronder te leggen. Als je extra informatie weer wilt geven (snelheid of hoogte etc), dan is dat ook prima.

We laten je hierin verder vrij, dus als je temperatuur, geluid, licht of andere data met een sensor wilt verzamelen is dat ook prima. Zorg wel dat je in de figuur duidelijk omschrijft wat de gebruiker ziet.








